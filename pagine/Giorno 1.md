## Giorno ??

Dopo aver ultimato l'ampliamento del fiume davanti casa per ospitare la mia barca preferita, **Brunhilda**, intimai al mio Nostromo di imbarcarsi con me all'avventura verso una terra ignota dato che Franchino e Maja erano impegnati nel fare cose che trascendevano il mio campo cognitivo: l'arredamento.

Giunti alla terra, fummo subito attaccati dagli esseri che la popolavano. Ovviamente fu molto semplice sconfiggerli e nel mentre che combattevamo costruimmo anche il porto.<br>
Una cosa mi colpì subito: un **fiume** che **serpeggiava** all'interno della terra. Non pensavo altro che al fiume.<br>
Una volta riposati uccidemmo tutti i Troll nella zona e scoprimmo **due grotte** da esplorare.

Tornammo a prendere gli altri.

Liberammo facilmente le grotte dagli scheletri e le aberrazioni che le popolavano ed in una di queste scoprimmo quello che cercavamo: la **posizione** della **Seconda Fera**.

Nel mentre **Franchino** era in **botta** e tramite i suoi poteri da drogato riuscì a sintetizzare una sostanza che permetteva il **teletrasporto naturale**. Questo ci permise spostamenti rapidi tra dislocazioni diverse.

Franchino era ancora fatto.

Risalimmo il fiume con la mia stupenda Brunhilda.<br>
Franchino ed io **condividemmo** un po di **Crokodile**. Rischiammo di mangiarci vivo il Nostromo.

Al delta del fiume, **Franchino**, colto da un **raptus omicida**, saltò giù dalla barca per accanirsi su un povero cervo che si trovava lì per caso per poi mangiarselo crudo. Rimasi affascinato dalla scena.<br>
Pochi istanti dopo PiselloPastello si gettò anche lui in mare per recuperare dei preziosissimi semi.

Fui costretto, a mio malgrado, ad abbandonarlo perché la braca fu assalita da aberrazioni della foresta. Rimanemmo solo io e Maja a navigare verso l'ignoto.

Trovammo presto un **altro fiume** che sembrava essere una **scorciatoia** verso il nostro obbiettivo. Non sapevamo ancora a cosa stavamo andando in contro...<br>
Poche miglia dopo ci trovammo di fronte un **Troll dal culo Tarzanellante** (una delle più feroci specie di Troll). Inutile il mio tentativo di arrestare Brunhilda. Ci vide subito ed io venni immediatamente **annichilito**.

Mi risvegliai al campo base e corsi immediatamente a cercare Franchino e PiselloPastello.

Ci riunimmo e vidi con felicità che Maja era riuscita a portare in salvo se e la barca. La mia Brunhilda era messa male ma era ancora viva :heart:.

Ripartimmo alla volta della **VENDETTA**.<br>
Ahimè il costo della vendetta fu la vita di Maja !

Per l'ennesima volta risalimmo il fiume per andare a recuperare gli effetti personali di Maja.

Tutti eravamo vivi e con le nostre armi, pronti per andare ad affrontare la seconda Fera.

Nel tragitto ci imbattemmo in una **curiosa isola** fatta di strane **formazioni rocciose**.<br>
Senza nemmeno riflettere, PiselloPastello e Franchino, ci saltarono su ed iniziarono a raccogliere materiali.<br>
Alla terza picconata tutto iniziò a tremare.<br>
PiselloPastello si precipitò subito sulla barca, mentre **Franchino**, incurante del pericolo **rimase lì** pensando fosse un effetto della sua Grande Botta.<br>
Pochi istanti dopo, l'isola si inabissò e Franchino riuscì a salire sulla barca come se nulla fosse accaduto.

Poco tempo dopo Franchino stava di nuovo fumando.

Arrivammo a destinazione passando per **numerose tempeste**.<br>
Il mare era impetuoso e questo fu l'attracco più difficile della mia vita.<br>
Mentre i miei compagni erano intenti a costruire un porto sicuro e scacciare i nemici che ci stavano assalendo sulla terra ferma, io cercai in tutti i modi di domare la mia Brunhilda.

Dopo molteplici tentativi riuscimmo finalmente nell'impresa.

Ci coricammo per affrontare l'indomani la battaglia.

Franchino era ancora in botta.
